Vminfo adıyla ekip içerisinde kullandığımız servisimizi güncelleyerek yeni adıyla ve yeni içeriğiyle ilgili tüm ekip arkadaşlarımızın erişimine açtık.

Tasarımsal olarak büyük değişiklikler ve performans olarak iyileştirmelerin yanı sıra, en büyük gelişimleri günlük ihtiyaçlar doğrultusunda hazırladık.

Sunucu sahiplerinin sıkça ihtiyaç duyduğu ve uzunca bir süreç olan performans grafiğini uzun süreçlerde incelemeyi çok kolaylaştırdık. Karmaşık işlemlerden kurtararak, kullanıcıların bize ihtiyaç duymalarına gerek kalmadan performans analizini daha rahat yapmalarını sağladık.

VM host ya da cluster özelinde CPU kullanımı, bellek kullanımı veya disk kullanımlarını dinamik bir şekilde 1 yıl'dan 1 güne kadar istenilen aralıkta izlemelerini sağladık. Burada minimum ve maksimum noktaları da belirleyerek, kaynak planlaması ve benzeri işlemler için anlık olarak kullanımı görme imkanı sunduk.

